+++
showonlyimage = true
date = "2022-05-14T21:35:17-07:00"
title = "எளிய தமிழில் Machine Learning"
image = "img/portfolio/machine-learning.jpg"
alt = "எளிய தமிழில் Machine Learning"
color = "#7ac143"
link1 = "https://freetamilebooks.com/ebooks/learn_machine_learning_in_tamil/"
+++


<!--more-->


[![cover](/img/portfolio/machine-learning-small.jpg)](https://freetamilebooks.com/ebooks/learn_machine_learning_in_tamil/)

# நூல் அறிமுகம்


அனைவரையும் போல எனக்கும் ஒருநாள் வேலைப்பார்க்கும் இடத்தில் பல்வேறு பிரச்சனைகள் எழத் தொடங்கியது. அலுவலகத்தில் தேவைக்கும் அதிகமான நேரம் இல்லாதது, மாலை நேரங்களில் உடற்பயிற்சிக் கூடம் செல்வது என்று பல்வேறு புகார்கள் என்மீது வைக்கப்பட்டன. இதற்கு முன்பு வேலை பார்த்த நிறுவனங்களில் சுதந்திரமாக இருந்து வேலை பார்த்துப் பழகிய எனக்கு, திடீரென்று ஒரு  சுதந்திரம் இல்லாத  நிறுவனத்தில் வேலை பார்க்கத் தொடங்கியதால் ஏற்பட்ட பிரச்சனையே இது. இத்தகைய பணிச்சூழல் எனக்கு சற்றும் ஒத்துப் போகவில்லை. எனவே, சட்டென்று ஒரு நாள் வேலையை விட்டுவிட்டேன். "நமக்குத்தான் 10 வருடம் 'Software Testing' துறையில் அனுபவம் உள்ளதே" எனும் நினைப்பில், புது வேலை கிடைக்கும் முன்பே, இருக்கும் வேலையை விட்டுவிட்டேன். ஆனால் என்னுடைய அந்த 10 வருட அனுபவமே எனக்கு மிகப் பெரிய பிரச்சனையாக அமைந்துவிட்டது. எங்கு நேர்காணலுக்குச் சென்றாலும், இவ்வளவு அதிக அனுபவம் கொண்ட நபர் எங்களுக்கு Testing-க்குத் தேவையில்லை என்று கூறி அனுப்பிவிட்டனர். வீட்டில் இருந்தே பழக்கப்படாத எனக்கு, வேலையில்லாமல் வீட்டில் இருப்பது சற்று கடினமான காலகட்டமாகவே இருந்தது. எங்கு சென்றாலும் தொடர்ச்சியாக நிராகரிக்கப் பட்டேன். Testing செய்ய குறைந்த அனுபவம் கொண்டவர்களே போதும் என்றார்கள். எனவே Testing என்று சொன்னால், என்னுடைய அனுபவத்திற்கு வேலை கிடைப்பது கடினம் என்று தோன்றவே, வேறு துறைகளில் என்னுடைய திறன்களை வளர்த்துக் கொள்ள முடிவு செய்தேன்.

இதுவரை தொடர்ச்சியாக நான் கற்றுக்கொண்டே வந்த  GNU/Linux, Mysql, html, css, javascript, Python போன்றவை எனக்கு கைகொடுக்கத் தொடங்கின. அவைகளோடு சேர்த்து Bigdata, ELK, hadoop, pig, hive, spark போன்றவற்றையும் கற்கத் தொடங்கினேன். அதற்காகத் தனியாக எந்த ஒரு course-ம் சேரவில்லை. course நடத்துபவர்கள் அதற்கான பயிற்சித் தொகையாக யானை விலை, குதிரை விலை கேட்டார்கள். எனவே வீட்டில் இருந்தபடியே கற்கத் தொடங்கினேன். கற்றவற்றை தொடர்ந்து பயிற்சி செய்தும், அவை பற்றி கணியம் மின்னிதழில் எழுதியும், காணொளிகள் உருவாக்கி YouTube ல் வெளியிட்டும் வந்தேன். அதன் பின்னர் Bigdata Engineer, Hadoop admin போன்ற பதவிக்கான நேர்காணல்களை எதிர்கொள்ளத் தொடங்கினேன்.

இதில் ஆச்சரியம் என்னவென்றால், நான் பங்கு பெற்ற இரண்டு நிறுவனங்களின் நேர்காணலிலும் என்னைத் தேர்வு செய்து விட்டார்கள். அதில் ஒன்றான TCS -ல் நான் வேலைக்குச் சேர்ந்துவிட்டேன். அதன் பின்னர் வழக்கம்போல எனக்குத் தெரிந்த bigdata, hadoop போன்றவற்றை விட்டுவிட்டு, 'Machine learning' எனும் புதிய துறையில் வேலைசெய்யச் சொன்னார்கள். நானும் ஆர்வமுடன் பல புதிய விஷயங்களைக் கற்றுக் கொண்டு சுதந்திரமாக வேலை செய்யத் தொடங்கினேன். இதுவரை நான் கற்றுக்கொண்ட விஷயங்களை வைத்து இப்புத்தகத்தை எழுதியுள்ளேன். தற்போது Deep learning-ஐப் பற்றிக் கற்றுக் கொண்டு இருக்கிறேன்.

இதனால் நான் சொல்ல வருவது என்னவென்றால், "கற்றோருக்கு செல்லும் இடமெல்லாம் சிறப்பு" :)



நூலின் பதிவிறக்க இணைப்பு - https://freetamilebooks.com/ebooks/learn_machine_learning_in_tamil/ 


# உரிமை
இந்த நூல் கிரியேடிவ் காமன்ஸ் என்ற உரிமையில் வெளியிடப்படுகிறது . CC-BY-SA 

இதன் மூலம், நீங்கள்

யாருடனும் பகிர்ந்து கொள்ளலாம்.

திருத்தி எழுதி வெளியிடலாம்.

வணிக ரீதியிலும்யன்படுத்தலாம்.

ஆனால், மூலப் புத்தகம், ஆசிரியர் மற்றும் www.kaniyam.com பற்றிய விவரங்களை சேர்த்து தர வேண்டும். இதே உரிமைகளை யாவருக்கும் தர வேண்டும். கிரியேடிவ் காமன்ஸ் என்ற உரிமையில் வெளியிட வேண்டும்.

This work is licensed under a Creative Commons Attribution-ShareAlike 3.0 Unported License. 
