+++
showonlyimage = true
date = "2022-05-13T21:35:17-07:00"
title = "எளிய தமிழில் Big Data"
image = "img/portfolio/big-data.jpg"
alt = "எளிய தமிழில் Big Data"
color = "#7ac143"
link1 = "https://freetamilebooks.com/ebooks/learn-bigdata-in-tamil/"
+++


<!--more-->


[![cover](/img/portfolio/big-data-small.jpg)](https://freetamilebooks.com/ebooks/learn-bigdata-in-tamil/")

# நூல் அறிமுகம்

சமீப காலத்தில்  நான் ஒருசில காரணங்களால்  இருக்கும் வேலையை விட்டுவிட்டு புதிய வேலை தேடிக் கொண்டிருந்தேன். இது உண்மையிலேயே மிகவும் கடினமான காலகட்டமாக எனக்கு இருந்தது. 10 வருடமாக ‘Datawarehouse Testing' துறையில் வேலை பார்த்துக் கொண்டிருந்த நான், இப்போது வேலை தேடும்போது என்னுடைய இத்தனை வருட அனுபவத்திற்கான வாய்ப்பு மிகவும் குறைந்து விட்டதை உணர்ந்தேன்.  பெரும் நிறுவனங்களில் இருந்து எனக்கு நேர்காணல் அழைப்புகள் வந்து கொண்டே  இருந்தாலும், என்னவோ தெரியவில்லை. அனைத்து சுற்றுகளிலும் நான் தேர்வாகினாலும், கடைசி சுற்றில் நிராகரிக்கப்பட்டுவிடுவேன். எனது 10 வருட அனுபவம் பிரச்சனையா, அல்லது குறைந்த அனுபவம் கொண்டவர்களையே  அதிகம் தேர்வுசெய்கிறார்களா, அல்லது என்னிடம்  இன்னும் நிறைய திறமைகளை எதிர்பார்க்கிறார்களா என்று எனக்குத் தெரியவில்லை. ஆனால் ஒன்று மட்டும் நன்றாக விளங்கியது. என்னுடைய  Manual மற்றும்  ETL Testing அனுபவத்தை மட்டும் வைத்துக் கொண்டு எனக்கான ஒரு நல்ல வேலையைத் தேடுவது என்பது எட்டாக் கனியாகத் தோன்றியது. என்னுடைய திறமைகளை வளர்த்துக் கொள்வததைத் தவிர எனக்கு வேறு வழியே தோன்றவில்லை. இந்த சமயத்தில்தான்  ஏதாவதொரு நிறுவனத்தில் சேர்ந்து Bigdata பற்றிய படிப்பினைப் படித்து முடித்துவிட்டு மீண்டும் வேலை தேடலாம் என்று யோசித்தேன். ஆனால் அதற்கான பயிற்சித் தொகையோ மிகவும் அதிகமாக இருந்தது. கிட்டத்தட்ட ஒரு லட்சம் ரூபாய் கேட்டார்கள்.. இவ்வளவு ரூபாய் கட்டிப் படித்தாலும் வேலைக்கு உத்தரவாதம் இல்லை. எனவே இதிலும் மனம் செல்லவில்லை.

இச்சூழ்நிலையில் தான்  எந்த ஒரு பயிற்சி நிறுவனமும் போகமால்   Big data-பற்றிய விஷயங்களை என் சொந்த முயற்சியில் நானே  படிக்க ஆரம்பித்தேன்.. இத்தொழில்நுட்பத்தில் உள்ள ஒருசில முக்கியக் கருவிகளைக்  கற்றேன்.. இதுவே எனக்கு நல்ல நல்ல வாய்ப்புகள் கிடைக்க வழிவகை செய்தது. கடும் பயிற்சிக்குப் பிறகு, எனது சுய விவர அறிக்கையில்  Elasticsearch, hadoop-ஐ சேர்த்தேன். நேர்காணல்களில்  Hadoop-ஐப் பற்றிப் பேச ஆரம்பித்தேன். மேலும் பல பயிற்சிகள், கற்றல்களள், நேர்முகத் தேர்வுகளுக்குப் பின், இப்போது  ஒரு  நிறுவனத்தில்  IOTஎனும் துறையில் தேர்வாகியுள்ளேன்.. இதுவரை நான் கற்றவற்றை இப்புத்தகத்தில் எழுதியுள்ளேன். இத்தனை இப்போது உங்கள் அனைவரிடமும் பகிர்ந்து கொள்ள விரும்புகிறேன்.

 

நான் BigData  கற்ற போது எழுதிய குறிப்புகளைக் கொண்டு கணியம் இதழில் தொடராக எழுதினேன். அதே தொடர் இப்போது மின்னூலாக வெளியிடப்படுவது மிக்க மகிழ்ச்சி.

 தமிழில் கணிணி நுட்பங்களைப் பகிர, ஒரு களமாக உள்ள 'கணியம்' தளத்தில், இதுவரை வெளியான எனது மின்னூல்களுக்கு வாசகர்கள் தரும் ஆதரவு பெருமகிழ்ச்சி அளிக்கிறது.

“தேமதுரத் தமிழோசை உலகெல்லாம் பரவும் வகை செய்தல் வேண்டும்”

“பிற நாட்டு நல்லறிஞர் சாத்திரங்கள் தமிழ் மொழியிற் பெயர்த்தல் வேண்டும்”

என்ற பாரதியின் விருப்பங்களை நிறைவேற்றுவதில், என் பங்களிப்பும் உள்ளது என்பதே, மிகவும் மகிழ்ச்சி.

தொடர்ந்து ஊக்கம் அளிக்கும்  என் குடும்பத்தினருக்கும், கணியம் குழுவினருக்கும், FreeTamilEbooks.com குழுவினருக்கும், வாசகர்களுக்கும் நன்றிகள்.



நூலின் பதிவிறக்க இணைப்பு - https://freetamilebooks.com/ebooks/learn-bigdata-in-tamil/ 


# உரிமை
இந்த நூல் கிரியேடிவ் காமன்ஸ் என்ற உரிமையில் வெளியிடப்படுகிறது . CC-BY-SA 

இதன் மூலம், நீங்கள்

யாருடனும் பகிர்ந்து கொள்ளலாம்.

திருத்தி எழுதி வெளியிடலாம்.

வணிக ரீதியிலும்யன்படுத்தலாம்.

ஆனால், மூலப் புத்தகம், ஆசிரியர் மற்றும் www.kaniyam.com பற்றிய விவரங்களை சேர்த்து தர வேண்டும். இதே உரிமைகளை யாவருக்கும் தர வேண்டும். கிரியேடிவ் காமன்ஸ் என்ற உரிமையில் வெளியிட வேண்டும்.

This work is licensed under a Creative Commons Attribution-ShareAlike 3.0 Unported License. 
